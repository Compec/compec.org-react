---
id: 3
title: ASGARDIA‘ya Hoş Geldiniz!
author: Esra Eravcı
date: 22 Kasım 2018
description: Burası bir ‘uzay ülkesi’… Ve bu ülkeyi uzaylılar değil, bizzat dünyalılar kurmuş. Kurucusu bir Rus; Igor Ashurbeyli. Socium adında bir holdingin de başkanı olan Ashurbeyli, kendi sitesindeki biyografisinde özellikle herhangi bir siyasi organizasyon veya harekete bağlı olmadığını belirtiyor.
route: asgardiaya-hos-geldiniz
img: https://cdn-images-1.medium.com/max/2360/1*vsh4vddT7zOaChHIIqNpCg.jpeg
---
## ASGARDIA‘ya Hoş Geldiniz!

### Burası bir ‘uzay ülkesi’…

Ve bu ülkeyi uzaylılar değil, bizzat dünyalılar kurmuş. Kurucusu bir Rus: Igor Ashurbeyli. Socium adında bir holdingin de başkanı olan Ashurbeyli, kendi sitesindeki biyografisinde özellikle herhangi bir siyasi organizasyon veya harekete bağlı olmadığını belirtiyor.

Asgardia temelinde üç temel misyon barındırıyor. Bunlardan ilki uzaydan gelecek tehlikelere karşı dünyayı korumak. Elbette Asgardia’nın uzayda gizli bir ordusu yok, hatta sadece 10 x 10 x 20 cm boyutlarında bir uydusu var Asgardia-1 adında. Bu uydunun içinde de vatandaşlarının kimlik bilgileri, anayasa ve ulusal semboller var.

![Asgardia-1 “One Humanity One Unity”](https://cdn-images-1.medium.com/max/2360/1*vsh4vddT7zOaChHIIqNpCg.jpeg)

Misyonlarından ikincisi ise askeri olmayan, özgür bir bilimsel veri tabanı oluşturmak uzayda. Hatta ileride vatandaş sayısını IQ testi ile düşüreceği söyleniyor. Asgardia’nın da kelime kökeni olan Asgard, İskandinav mitolojisinde de Tanrıların yaşadığı alem olarak biliniyor ve bu kelime kökeni bile Asgardia ile belli bir kesimin vatandaşlığı konusunda bize yeterince ipucu veriyor.

![Thor: The Dark World filminden Asgard](https://cdn-images-1.medium.com/max/4400/1*imyiyFPSFuWhI0952bLLPA.png)

Bir diğeriyse uzayda huzurlu bir ortam oluşmasını sağlamak. Dünyada huzuru bulamayanlar için yazının burasında vatandaşlık linkini [bırakalım.](https://asgardia.space/en/login/) Türkiye de en çok vatandaşlık başvurusu yapan üçüncü ülke. 7 Ekim’de de İstanbul’da bir buluşma düzenleyen Asgardia çok katılım isteği aldığı için daha büyük bir yer ayarlamaya çalıştı.

Asgardia dünyadaki takvim düzenine uymayı da reddediyor, IFC (International Fixed Calendar) adında 13 ay ve her ayda 28 gün olan bir takvimde ilerliyor. 13. Ay, haziran ile temmuz arasında olan “Asgard” adında bir ay. Her yıl ve her ay pazarla başlıyor, 31 Aralık ekstra gün olarak kabul ediliyor. 12 Ekim ise yılbaşı.

![](https://cdn-images-1.medium.com/max/7394/1*A24VhDgeP4Mk5t88SNPs3A.jpeg)

Asgardia ileride sadece insanların “bir uzay ülkesi vatandaşı olma” fantezilerini süsleyen bir topluluk olmaktan çıkıp gerçekten Birleşmiş Milletlere bağlı bir ülke olmaya çalışıyor. Gelecekte bizi neler bekliyor biz de bilmiyoruz ama haberdar olmak için blogumuzu takip etmenizi öneririz!
