---
id: 2
title: Bu Font Hafızanıza İlaç Gibi Gelecek; Sans Forgetica
author: Esra Eravcı
date: 14 Kasım 2018
description: Harfler uçup gidiyor mu sanki? Bugünün dünyasında internet sayesinde gerekli gereksiz bir sürü bilgi alıyoruz, ama bunların ne kadarını hatırlayabiliyoruz? Avustralya RMIT üniversitesindeki araştırmacılar hatırlamamıza yardımcı olmak için bir yazı tipi geliştirmişler, üstelik adı da amacı kadar havalı; “Sans Forgetica”. Ders notlarını artık Calibri ile çıkartmayacağız, çünkü bu yazı fontu ü-c-r-e-t-s-i-z!
route: bu-font-hafizaniza-ilac-gibi-gelecek-sans-forgetica
img: https://cdn-images-1.medium.com/max/2560/1*ekHNcFBfdxQj17AbtuvtJA.jpeg
---
## Bu Font Hafızanıza İlaç Gibi Gelecek: Sans Forgetica

![](https://cdn-images-1.medium.com/max/2560/1*ekHNcFBfdxQj17AbtuvtJA.jpeg)

Harfler uçup gidiyor mu sanki? Bugünün dünyasında internet sayesinde gerekli gereksiz bir sürü bilgi alıyoruz, ama bunların ne kadarını hatırlayabiliyoruz? Avustralya [RMIT](http://sansforgetica.rmit/) (Royal Melbourne Institute of Technology) üniversitesindeki araştırmacılar hatırlamamıza yardımcı olmak için bir yazı tipi geliştirmişler, üstelik adı da amacı kadar havalı: “Sans Forgetica”. Ders notlarını artık Calibri ile çıkartmayacağız, çünkü bu yazı fontu ü-c-r-e-t-s-i-z!

![](https://cdn-images-1.medium.com/max/2000/1*mmw7tqecjw4FMS24LoFupQ.png)

Sans Forgetica psikologlarla tasarımcıların beraber oluşturduğu bir font. Özellikle beynimizin tamamlaması gereken bu boşluklardan oluşan harflere sahip çünkü okurken küçük de olsa bir miktar zorlanmamızı istiyor tasarımcılar. Böylece aktif okumanın büyük bir adımını gerçekleştirebileceğiz ve yazıyı sadece gözlerimizle takip etmeyeceğiz, okurken **düşüneceğiz**.

Tabii bu fontun akılda kalıcı özelliği aklımıza reklamcılık sektörünü getirse de tasarlanma amacı gerçekten öğrencilere sınavlara hazırlanırken kolaylık sağlamak. Yaklaşık 400 öğrenciyle bir deney yapmışlar ve Arial ile yazılmış metinlere kıyasla Sans Forgetica kullanılmış metinler %7 daha fazla hatırlanmış.

![](https://cdn-images-1.medium.com/max/2000/1*H4E0ShZQ66XxRkmEU2TJ4A.png)

Sans Forgetica tasarlanırken harfler birer bulmaca parçası gibi düşünülmüş ve üç farklı puzzle hazırlanmış. İlki fazla basit iken en sağdaki fazla zor gelmiş. Sans Forgetica ise “arzulanan zorluk seviyesindeki tatlı nokta” olarak tanımlanıyor ve böylece hafızamız için mükemmelleşiyor!

![Küçük boşluklar elbette ki rastgele belirlenmemiş. Örnek bir anatomiyi görüyorsunuz.](https://cdn-images-1.medium.com/max/2000/1*9qJhlrzaeZDrJvDXvBBzkw.png)

Bir örnek olarak önemli tarihleri, doğum günlerini veya alışveriş listenizi bu fontla okumanızı öneriyoruz. İşte size küçük bir egzersiz:

![](https://cdn-images-1.medium.com/max/3166/1*etkYk4tpsm5N5gj87Ah6zQ.jpeg)

![](https://cdn-images-1.medium.com/max/3166/1*3WkwFenk1Rz6Q5bFWuzTlw.jpeg)
