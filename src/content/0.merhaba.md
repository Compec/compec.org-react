---
id: 0
title: Compec’e Merhaba!
author: Compec
date: 14 Temmuz 2018
description: Boğaziçi Üniversitesi Bilişim Kulübü - Compec’in blog sayfasına hoş geldiniz! Burası, yıl boyunca Compec’in değerlileri -yani üyeleri- tarafından Compec’e bir hatıra bırakmak adına yazdıkları Blog yazılarıyla dolacak. Sizler de bu yazıları okuyarak Compec ailesinin bir parçası olmaya hazır mısınız? O halde bize merhaba deyin. Çünkü biz sizle tanışmaya geldik. Peki kim bu Compec? Neden Compec? Neler yapıyor bu Compec?
route: compece-merhaba
img: https://cdn-images-1.medium.com/max/9856/1*eAMamfBwNQCerlvfB1Yj1A.jpeg
---

## Compec’e Merhaba!

Boğaziçi Üniversitesi Bilişim Kulübü - Compec’in blog sayfasına hoş geldiniz! Burası, yıl boyunca Compec’in değerlileri -yani üyeleri- tarafından Compec’e bir hatıra bırakmak adına yazdıkları Blog yazılarıyla dolacak. Sizler de bu yazıları okuyarak Compec ailesinin bir parçası olmaya hazır mısınız? O halde bize merhaba deyin. Çünkü biz sizle tanışmaya geldik. Peki kim bu Compec? Neden Compec? Neler yapıyor bu Compec?

Compec ta 24 sene önce, 1994 yılında Boğaziçi Üniversitesi Bilgisayar Mühendisliği öğrencileri tarafından kurulmuş küçük bir üniversite kulübüyken her sene bünyesine katılan yeni üyeler ve etkinliklerle Türkiye’nin başlıca üniversite kulüpleri arasına girmiş, teknoloji ve bilişim alanında etkinlikler düzenleyen kariyer kulübüdür. Boğaziçi Üniversitesi öğrencilerinin oryantasyon haftasında karşılaştığı ve samimi ortamı nedeniyle bir türlü kopamadığı Compec, her sene olduğu gibi bu sene de sıkı bir tempoyla çalışmalarını sürdürüyor.

**Peki, “Neden Compec?” diye mi soruyorsunuz?**

Dostluk desek burada, teknoloji desek burada, eğlence desek burada, eğitim desek burada, network desek burada, kariyer desek burada… Daha fazlasını da diyebiliriz fakat bu kadarı bile bir öğrenciye Compec üyesi veya takipçisi olması için yeterli değil mi?

**Neler mi yapıyoruz?**

2013 yılından bu yana her yıl bilişim ve teknoloji alanında öncü profesyonellerin ve kurumların ödüllendirildiği görkemli bir ödül töreni: ***Boğaziçi Bilişim Ödülleri…***

![Boğaziçi Bilişim Ödülleri’17](https://cdn-images-1.medium.com/max/9856/1*eAMamfBwNQCerlvfB1Yj1A.jpeg)

Bilişim sektörünün önde gelen isimleri ve şirketleriyle bu alanlara ilgisi olan katılımcıları bir araya getiren, çağımıza ve geleceğe yön veren konuların konuşulduğu, Boğaziçi Üniversitesinde ve ulusal ölçekte öğrenci kulüpleri bazında düzenlenen en büyük teknoloji zirvesi: ***Boğaziçi TechSummit…***

![Boğaziçi Techsummit’18](https://cdn-images-1.medium.com/max/10368/1*CIIrdlQD1DaH050l5mowLg.jpeg)

İnternet ile iç içe yaşayan ve girişimcilik konusunda hevesli olan öğrencilere dĳital bir girişim yaratma konusunda ilham vermeyi amaçlayan, Boğaziçi Üniversitesinin ilk ve tek Dĳital Girişimcilik Zirvesi ve Yarışması: ***E-founder…***

![E-founder’18](https://cdn-images-1.medium.com/max/10368/1*NnVBw9vdu4cpbL8qtdxsZA.jpeg)

Son zamanların sevilen oyunlarının arkasındaki oyun şirketleri, oyun severlerin ilgiyle takip ettiği içerik siteleri, fenomen oyun yayıncıları ve e-spor dünyasının tanınan isimlerini bir araya getiren Dijital Oyun Zirvesi: ***PlayIT…***

![PlayIT’18](https://cdn-images-1.medium.com/max/10368/1*2o7hic3Uhj_87eVWgkZPcw.jpeg)

Öğrencilerin yazılım bilgilerini ve yaratıcılıklarını test edebilecekleri, verilen probleme yönelik çözüm üretme sürecini 24 saat boyunca deneyimleyebilecekleri ***hackathonlar…***

![AlgoRun’18 Hackathon](https://cdn-images-1.medium.com/max/2400/1*VtxHqWkj_dhkpHeIjM8F7w.jpeg)

Birçok katılımcıyı sektörün önemli isimleriyle buluşturup güncel ve popüler teknolojik konuların işlendiği ve konuşulduğu ***IT talks…***

![NLP Machine Learning - Trendyol](https://cdn-images-1.medium.com/max/3200/1*dBicGv8YUm8pLdI8xoYhVA.jpeg)

Güncel ve sektöre yönelik konularla katılımcılarımıza interaktif bir ortam oluşturduğumuz ***workshoplar…***

![Workflow Tutorial of a Machine Learning Project- Global Maksimum](https://cdn-images-1.medium.com/max/12000/1*W3O9L9oT9ECp9r4hGBU5lA.jpeg)

Dönem içinde en az üç kez düzenlediğimiz ***şirket gezileri…***

![Yemeksepeti.com](https://cdn-images-1.medium.com/max/10368/1*WTbT98R_E-b8PLbI-oZAHw.jpeg)

2001 yılından beri her dönem farklı bir konseptle hazırlanan ve kulübümüzün en eğlenceli etkinliği olan ***TAG Night…***

![TAG Night - DC vs Marvel](https://cdn-images-1.medium.com/max/10368/1*AEK1X-kms-sXKbXeFSsa6g.jpeg)

Teknoloji alanında kendini geliştirmek isteyen üyelerimize güçlü bir altyapı oluşturmayı hedeflediğimiz sertifikalı ***eğitimler…***

![I. Dönem Python Programlama Eğitimi](https://cdn-images-1.medium.com/max/2160/1*Q2HzReeA5AKO17FeDtbu8A.jpeg)

Bu yıl ilk kez düzenlemeyi plandığımız, yeni trend ve teknolojilerin sergileneceği, teknolojide önde gelen şirketlerle ve ürünleriyle tanışabileceğiniz, Boğaziçi Üniversitesi’nin ilk ve tek teknoloji festivali: ***Boğaziçi TechFest…***

![Boğaziçi Techsummit’18](https://cdn-images-1.medium.com/max/10368/1*jLbqejrPQvMlb8UqAmqP6A.jpeg)

Günümüze damgasını vuran veri bilimi alanında bu yıl ilk kez düzenleyeceğimiz büyük zirve: ***Data Science Summit…***

![Boğaziçi Techsummit’18](https://cdn-images-1.medium.com/max/3200/1*-JP_p-5ij_pOKS53C75oaw.jpeg)

Ve daha fazlası…

Compec ile geçirdiğiniz her gün kendinize bir şey katacağınıza emin olabilirsiniz. Compec’i böyle sevgi dolu ve başarılı bir aile haline getirmekte emeği geçen herkese çok teşekkür ediyoruz. Siz de bu ailenin bir parçası olmak istiyorsanız, sizi de Compec’e bekliyoruz.
