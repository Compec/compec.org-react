[
    {
        "id": 13,
        "title": "Tarihteki İlk Bilgisayar Programcısı Ada Lovelace",
        "author": "Buse Melike İtik",
        "date": "7 Mart 2020",
        "description": "Augusta Ada King ya da bilinen adıyla Ada Lovelace. Yanlış duymadınız, kendisi gerçekten de tarihteki ilk bilgisayar programcısı! Haydi, bize ilkleri getiren onlarca kadınımızdan biri olan Ada Lovelace’i tanıyalım!",
        "img": "/blog/Ada_Lovelace_portrait-e1583622128261-1278x867.jpg",
        "route": "tarihteki-ilk-bilgisayar-programcisi-ada-lovelace",
        "content": "\n# Tarihteki İlk Bilgisayar Programcısı: Ada Lovelace\n\n\n### Augusta Ada King ya da bilinen adıyla Ada Lovelace. Yanlış duymadınız, kendisi gerçekten de tarihteki ilk bilgisayar programcısı! Haydi, bize ilkleri getiren onlarca kadınımızdan biri olan Ada Lovelace’i tanıyalım!\n\n![](/blog/Ada_Lovelace_portrait.jpg)Ada King, Lovelace Kontesi, 1840\n\nAda Lovelace, 10 Aralık 1815’te, soğuk bir Londra gününde dünyaya gelmiştir. Birçok kişi bilmese de babası, romantizm akımının ünlü şairi Lord Byron’dur. Babası Ada doğduktan kısa bir süre sonra annesinden ayrılmıştır. Sekiz sene sonra da vefat etmiştir. Annesi babasına olan kızgınlığından ötürü kızını kocasında gördüğü olumsuz davranışlardan uzak tutabilmek için onun mantığa dayalı bir eğitim almasını istemiştir. Ada’nın matematikle erken yaşta tanışması da böyle olmuştur.\n\n19\\. yüzyılın ünlü bilim insanlarından William Frend, William King, Mary Somerville ve Augustus De Morgan’dan aldığı eğitimler onun kendini geliştirmesinde büyük bir rol oynamıştır. Ama onun hayatının gidişatını değiştiren olay, Cambridge Üniversitesi’nde matematik profesörlüğü yapan Charles Babbage ile tanışmasıdır.\n\nBabbage ondaki çözümleme yeteneğinden etkilenmiş, hatta onun hakkında “*Eğer mümkünse bu dünyayı, dünyanın dertlerini ve birçok şarlatanını unutun. Sayıların büyücü kadını dışında her şey kısa bu dünyada*.’’ sözlerini dile getirmiştir.\n\n1835 yılında William King ile evlendiğinde günümüzde bilinen soyadıyla ‘Lovalace Kontesi’ ünvanını almıştır. Bu evliliğinden üç çocuk sahibi olan Ada Lovelace, evliliğin ya da çocuk sahibi olmanın kariyerinin önüne geçmesine izin vermemiş, matematik üzerine yaptığı çalışmalara ara vermeden devam etmiştir.\n\nCharles Babbage öğrencisinin Fransızca’dan tercüme ettiği, bir hesaplama metodundan bahseden makaleden çok etkilenmiş ve ondan makaleye şahsi notlarını da eklemesini istemiştir. Lovelace’in notları makalenin üç katı uzunluğundadır ve Lovelace, bu hesaplama metoduyla günümüzün yazılım kavramının tanımlamasını yapmıştır. Bu tanımla beraber Lovelace günümüzün ilk programlaması ünvanına sahip olmuştur.\n\nAynı zamanda ABD Savunma Bakanlığı için üretilmiş bir bilgisayar dili olan Ada, onun adından gelmektedir. Yine onun adıyla İngiliz Bilgisayar Topluluğu tarafından 1998’den beri bir madalya ödülü verilmektedir. 2008’de, bilgisayar bilimiyle uğraşan kadın öğrenciler onun için yıllık bir yarışma düzenlemiştir. Bununla beraber, İngiltere’de kadın üniversite öğrencileri için yıllık olarak verilen konferans, BCS Women Lovelace Colloguium da adını ondan almaktadır.\n\nBizi bugünlere getiren, yaptıklarıyla ve varlıklarıyla göğsümüzü kabartan, bütün kadınlarımızı kutladığımız bugünde, ‘erkek işi’ diye anılan bilgisayar biliminde ilklere imza atıp tabuları yıkan Ada Lovelace’ı anmamak olmazdı. Varlığıyla, başarılarıyla, bize kattığı her şey için ona canı gönülden teşekkür ederiz!\n\nVe yine varlığıyla, başarılarıyla bize kattıkları her şey için, dünyadaki bütün kadınların 8 Mart Dünya Kadınlar Günü’nü kutlar, onlara en az kendileri kadar güzel bir sene dileriz!\n\nKaynakça:\n\nhttps://tr.wikipedia.org/wiki/Ada\\_Lovelace\n\nhttps://www.thoughtco.com/ada-lovelace-biography-3525491\n\nhttps://www.timeturk.com/ada-lovelace/biyografi-810133"
    },
    {
        "id": 12,
        "title": "21 Kasım 2019 Dijital Girişimcilik Alt Kurul Toplantısı - Odin Enes Özlen",
        "author": "Enes Döke",
        "date": "21 Kasım 2019",
        "description": "21 Kasım 2019 tarihinde Dijital Girişimcilik alt kurulu KreatifBiri co-founder’ı Odin Enes Özlen’i ağırladı.",
        "route": "21-kasim-2019-dijital-girisimcilik-alt-kurul-toplantisi-odin-enes-ozlen",
        "content": "## 21 Kasım 2019 Dijital Girişimcilik Alt Kurul Toplantısı - Odin Enes Özlen\n\n### 21 Kasım 2019 tarihinde Dijital Girişimcilik alt kurulu KreatifBiri co-founder’ı Odin Enes Özlen’i ağırladı.\n\nOdin Enes, dijital girişim fikri nasıl bulunur konusunda sunum yaptı ve üyelerimizin sorularını cevapladı."
    },
    {
        "id": 11,
        "title": "5 Kasım 2019 Dijital Girişimcilik Alt Kurul Toplantısı - Bertuğ Oymak",
        "author": "Enes Döke",
        "date": "5 Kasım 2019",
        "description": "5 Kasım 2019 tarihinde Dijital Girişimcilik alt kurulu Sinemia eski CPO’su Bertuğ Oymak’ı ağırladı.",
        "route": "5-kasim-2019-dijital-girisimcilik-alt-kurul-toplantisi-bertug-oymak",
        "content": "## 5 Kasım 2019 Dijital Girişimcilik Alt Kurul Toplantısı - Bertuğ Oymak\n\n### 5 Kasım 2019 tarihinde Dijital Girişimcilik alt kurulu Sinemia eski CPO’su Bertuğ Oymak’ı ağırladı.\n\nBertuğ Oymak, kurumsal hayatta çalışmanın ve girişimlerde çalışmanın avantajlarını ve dezavantajlarını anlattı."
    },
    {
        "id": 10,
        "title": "Neuromarketing (Neuropazarlama) Nedir?",
        "author": "Hande Sönmez",
        "date": "4 Kasım 2019",
        "description": "Adından da anlaşılacağı üzere, Neuromarketing, nöroloji biliminin ve pazarlamanın buluştuğu ortak bir nokta, bir pazarlama tekniğidir. Temelde Neuromarketing, ya da diğer adıyla Neuropazarlama, tüketicinin bilinçdışı hareketlerini ve alışkanlıklarını ölçen, bu doğrultuda bir pazarlama stratejisi oluşturan bir daldır.",
        "img": "/blog/nnn.png",
        "route": "neuromarketing-neuropazarlama-nedir",
        "content": "## Neuromarketing (Neuropazarlama) Nedir?\n\nAdından da anlaşılacağı üzere, Neuromarketing, nöroloji biliminin ve pazarlamanın buluştuğu ortak bir nokta, bir pazarlama tekniğidir. Temelde Neuromarketing, ya da diğer adıyla Neuropazarlama, tüketicinin bilinçdışı hareketlerini ve alışkanlıklarını ölçen, bu doğrultuda bir pazarlama stratejisi oluşturan bir daldır. Diğer bir deyişle, tüketici davranışlarını neyin gerçekte yön verdiğini ve etkilediğini ortaya çıkaran bir kavram, daha doğrusu bir tekniktir. Neuromarketing ürünün konumlandırılması, tüketici-ürün arasındaki ilişkinin yönlendirilmesi açısından büyük bir öneme sahip olduğu için, pazarlamacıların ve reklamcılarının ilgisini çeken bir konudur. Bu tekniğin, halk arasında her ne kadar Algı Yönetimi olarak bilinse de, aslında nöroloji bilimine ve bu alanda kullanılan çeşitli cihazlara dayanmaktadır.\n\n![](/blog/nnn.png)\n\nPeki nedir bu cihazlar ve nasıl bizim bile farkında olmadan verdiğimiz kararları ölçebilirler? Kulağa ürkütücü geliyor değil mi? Ve belki de en kritik soru; gerçekten bu yöntem bu denli etkili mi yoksa yaygara çıkartmak için ortaya atılmış bir söylenti mi?\n\n**<u>fMRI (Görüntüleme) ve EEG (Elektro Beyin Grafisi) </u>**\n\nBeyin fonksiyonlarını ve tepkilerini incelemek için kullanılan en önemli iki yöntem: fMRI ve EEG cihazlarıdır.\n\nTemelde fMRI cihazı; denek bir uyarıcı (örn. Bir ürün, reklam ya da fiyat etiketi) ile karşılaştığında nasıl bir tepki verdiğini ve beynin belirli bölgelerinde değişimi, kandaki oksijen oranına bağlı olarak tespit etmeye yarayan bir araçtır.\n\nBu cihazın kullanım alanları ise:\n\n- Renk, koku, ses, dokunma, görsellik tasarımı\n- Etkili reklam tasarımı\n- Akılda kalıcı manşetler\n- Websitesi tasarımı\n- Oyun tasarımı\n- Memnuniyet değerlendirme\n\nve birçok benzeri alan için aktif bir şekilde kullanılmaktadır. Ürünler ya da reklamlar, bu alanlarda deneklerin vermiş oldukları tepkilere göre tasarlanır.\n\nEEG ise yaklaşık 23 tane özel yapışkan maddenin, hassas elektrodlar, kafa derisine yapıştırılarak beynin elektriksel aktivitesinin bilgisayar yardımıyla ölçülmesidir. Bu cihazın ilginç yanı, günün değişik saatlerinde ölçümde farklı sonuçlar alınması ve uykuda-uyanık fark etmeksizin işlemin yapılabiliyor olmasıdır. Cihazın beyne hiçbir zararı olmamakla birlikte, hastalık tespitinde ve beyin elektriksel aktivitelerinin ölçülmesinde etkili bir yöntemdir.\n\nPeki gerçekte bu cihaz neyi ölçüyor?\n\nCihazın, özellikle pazarlamacı ve reklamcılar için, büyük bir işlevi var; beynin sol ve sağ bölgelerindeki yaklaşma ve kaçınma motivasyonlarını ölçüyor. Motivasyon bir kişinin bir eyleme karşı doğuracağı tepkiyi ve eğilimi ifade eder. Bu cihazlarda yapılan ölçümlerde, deneklerin beynindeki sol frontal bölgedeki aktivasyonun yaklaşma eğilimi gösterdiği, sağ frontal bölgedeki aktivasyonun ise uzaklaşma, kaçınma motivasyonları gösterdiğini ortaya konulmuştur. Araştırmacılar aynı şekilde negatif duyguların beynin sağ tarafında, pozitif duyguların ise sol tarafında aktivasyona neden olduğunu gözlemlemiştir. Bu bağlamda, reklamlarda daha çok pozitif duyguları harekete geçiren ya da tüketicilerin daha çok sol beyninde aktivasyona neden olan uyarıcılara yer verdiğini söylemek yanlış olmaz.\n\n**Peki Gerçekte Ne Kadar Etkili Ve Kimin Üzerinde Çalışır?**\n\nAslında bu tarz mesajlara ve zihin oyunlarına çok küçük yaşlarda maruz kalmakla beraber, araştırmacılar ne kadar erken yaşta olursa uyarıcıların o denli etkili olacağı kanaatindeler.\n\n![](/blog/vvv.jpg)\n\nHatta bu tür tekniklerden ve uyarıcılardan daha anne karnındaki bebeklerin bile etkilendiği konusunda araştırmacılar hemfikirdir. Bu noktada tekniklerin ne kadar etkili ve uzun süreli olduğunu görmek zor değil. Bu tür tekniklerin gerçek hayata nasıl uyarlandığına dair birkaç basit örnek vermek gerekirse, bunlardan biri mağazalarda çalan dinlendirici (Slow Motion) şarkılar olabilir. Araştırmalar, bu tarz müziklerin tüketicileri daha fazla almaya ve para harcamaya yönlendirdiğini saptamıştır. Benzer şekilde diğer bir örnek de görsellik. Görsel uyarıcılar ya da reklamlar bilinçaltında daha hızlı depolanır ve eski beyin tarafından daha çabuk anlam kazanır. Bu noktada reklamcıların neden bu kadar mesaj dolu görsel öğeyi burnumuza soktuğu şaşırtıcı olamasa gerek.\n\nBu denli etkili teknikler uzun vadede etkili olmakla birlikte, pazar araştırmacıları ve reklamcılar için zamandan ve paradan tasarruf sağladığını da söyleyebiliriz. Bu noktada, bu tür yöntem ve tekniklerin, piyasadaki her ürün ve reklam için kaçınılmaz bir fırsat, gereken bir araştırma olduğunu söylemek yanlış olmayacaktır."
    },
    {
        "id": 9,
        "title": "22 Ekim 2019 Dijital Girişimcilik Alt Kurul Toplantısı",
        "author": "Enes Döke",
        "date": "22 Ekim 2019",
        "description": "22 Ekim günü Dijital Girişimcilik alt kurulu önceki senelerin e-Founder finalistlerini inceledi ve iş planlarını tartıştı.",
        "route": "22-ekim-2019-dijital-girisimcilik-alt-kurul-toplantisi",
        "content": "## 22 Ekim 2019 Dijital Girişimcilik Alt Kurul Toplantısı\n\n### 22 Ekim günü Dijital Girişimcilik alt kurulu önceki senelerin e-founder finalistleri inceledi ve iş planlarını tartıştı.\n\nAlt Kurul liderlerinden Umut Solmaz, reklamların müşterilerin karar verme süreçleri hakkında bir sunum yaptı."
    },
    {
        "id": 8,
        "title": "15 Ekim Dijital Girişimcilik Alt Kurul Toplantısı - Alihan Büker",
        "author": "Enes Döke",
        "date": "15 Ekim 2019",
        "description": "15 Ekim 2019 tarihinde Dijital Girişimcilik alt kurulu Nesta Creative’den Alihan Büker’i ağırladı.",
        "route": "15-ekim-dijital-girisimcilik-alt-kurul-toplantisi-alihan-buker",
        "content": "## 15 Ekim Dijital Girişimcilik Alt Kurul Toplantısı - Alihan Büker\n\n### 15 Ekim 2019 tarihinde Dijital Girişimcilik alt kurulu Nesta Creative’den Alihan Büker’i ağırladı.\n\nAlihan Büker, girişimcilik serüveninden ve hatalarından çıkardığı dersleri anlattı.\n\n“Bedel ödemeden hiçbir girişimde başarılı olamazsın.”\n\n“Etik değerleri olmayan insanlarla çalışma. İnsanlara iyi davrananları seç. Yaptığı işe inanan insanları seç. Orta halli bilgisi olsun ama iyi bir insan olsun.”"
    },
    {
        "id": 7,
        "title": "8 Ekim 2019 Dijital Girişimcilik Alt Kurul Toplantısı - Nevzat Aydın",
        "author": "Enes Döke",
        "date": "8 Ekim 2019",
        "description": "8 Ekim 2019 tarihinde Dijital Girişimcilik alt kurulu Nevzat Aydın ile soru cevap etkinliği gerçekleştirdi.",
        "route": "8-ekim-2019-dijital-girisimcilik-alt-kurul-toplantisi-nevzat-aydin",
        "content": "## 8 Ekim 2019 Dijital Girişimcilik Alt Kurul Toplantısı - Nevzat Aydın\n\n### 8 Ekim 2019 tarihinde Dijital Girişimcilik alt kurulu Nevzat Aydın ile soru cevap etkinliği gerçekleştirdi.\n\n90’lı yılların Boğaziçi Üniversitesi’ni ve COMPEC’i anlatarak başlayan Nevzat Aydın ardından Compec üyelerinden gelen soruları yanıtladı.\n\n“Kendi paranızla girişimci olmayın. Fikrinize aşık olmayın. Gerçekçi olun. Pazarı çok iyi araştırın. Arkadaşlarınızla konuşun ama onların dediğini yapmayın, rüyanızı yapın. Ben arkadaşlarımı dinlesem bunu yapamazdım.”\n\n“Benim hayatımdaki en önemli motivasyon fark yaratmaktı.”"
    },
    {
        "id": 6,
        "title": "Compec.org'un altyapısı nasıl oluşturuldu?",
        "author": "Emin Deniz",
        "date": "29 Ağustos 2019",
        "description": "Compec.org’u ücretli bir VPS hizmetine docker üzerine açık kaynaklı bir heroku alternatifi olan CapRover ( https://caprover.com/ ) kurarak ayağa kaldırdık. CapRover bize tek tuşla kurabileceğimiz bir düzine uygulama sunuyor.",
        "img": "/compec_mavi.svg",
        "route": "compec-orgun-altyapisi-nasil-olusturuldu",
        "content": "## Compec.org'un altyapısı nasıl oluşturuldu?\n\nMerhabalar,  \n\nCompec.org’u ücretli bir VPS hizmetine docker üzerine açık kaynaklı bir heroku alternatifi olan CapRover ( https://caprover.com/ ) kurarak ayağa kaldırdık. CapRover bize tek tuşla kurabileceğimiz bir düzine uygulama sunuyor. https://caprover.com/docs/one-click-apps.html  \n\nDetayları ileride tekrar paylaşacağız.\n\nTeşekkürler\n\nCapRover’a katkıda bulunmak için https://github.com/CapRover/CapRover\n\nBu projeyi maddi olarak desteklemek için https://opencollective.com/caprover#backer"
    },
    {
        "id": 5,
        "title": "“Eyvah, Şarjım Bitiyor!”\r",
        "author": "Esra Eravcı\r",
        "date": "6 Aralık 2018\r",
        "description": "Fedakâr arkadaşlarımız sayesinde literatürlerden sildiğimiz cümle. Telefondan telefona kablosuz şarj akıllı cihazların ulaşmak istediği yeni noktalardan biri. Huawei de Mate 20 telefonuyla yakın zamanda bizlere bu özelliği sundu. Bu camiada henüz çok büyük ses getirmese de blog yazımızda buna değinmek istedik.\r",
        "img": "https://cdn-images-1.medium.com/max/2400/1*hm3LD2lChoVrHn8PGvGNBg.jpeg\r",
        "route": "eyvah-sarjim-bitiyor",
        "content": "## “Eyvah, Şarjım Bitiyor!”\r\n\r\n### Fedakâr Arkadaşlarımız Sayesinde Literatürlerden Sildiğimiz Cümle\r\n\r\nTelefondan telefona kablosuz şarj akıllı cihazların ulaşmak istediği yeni noktalardan biri. Huawei de Mate 20 telefonuyla yakın zamanda bizlere bu özelliği sundu. Bu camiada henüz çok büyük ses getirmese de blog yazımızda buna değinmek istedik.\r\n\r\n![wireless reverse charge](https://cdn-images-1.medium.com/max/2400/1*hm3LD2lChoVrHn8PGvGNBg.jpeg)\r\n\r\n“In Time” filmindeki distopyada insanlar temas yoluyla geriye kalan ömürlerini birbirlerine aktarabiliyordu. Anlaşılan Huawei de telefonumuzun şarjının bitmesinin ölüm gibi geldiğini fark etti ve bu özelliği geliştirdi. Zaten Apple kuyruğunda bekleyenlere de bedava power bank dağıtan şirket, batarya konusuyla baya ilgili gözüküyor.\r\n\r\nAslında hayatımızın bazı anlarında bunu hayal etmişliğimiz olmuştur mutlaka. Örneğin, arkadaşımızın Uber çağırması için onun telefonuna ya da dönüş yolunda müzik dinlemeden duramayan arkadaşımıza sadece cihaza dokunarak telefonumuzdan enerji aktarabileceğiz.\r\n\r\nPeki bu durum nasıl olabiliyor? İncecik ****telefon bir de kablosuz şarj cihazına nasıl dönüşüyor? İşin teknik kısmı şöyle:\r\n\r\n![](https://cdn-images-1.medium.com/max/2000/1*YoV90kGEk-_OM3XQoh-qYg.jpeg)\r\n\r\nKablosuz şarj elektromanyetik indüksiyonla alakalı. Değişen bir manyetik alanda iletkene karşı elektromotor kuvvet üretimi. Kitaplardaki tanımı bu olsa da biraz daha açıklayalım.\r\n\r\nBir telin ucuna bağlı bir Galvanometrenin olduğu bakır tellerin etrafında mıknatısın yerini değiştirdiğiniz bir deneyden hatırlayabilirsiniz. Galvanometrenin iğnesinin hareketi, mıknatısı hareket ettirdiğinizde, bakır tellerinin içinde kablosuz olarak akımın üretildiğini gösterir. Sonuç olarak, bu durumda değişen manyetik alan mıknatısın hareketidir, iletkenimiz bakır teldir ve elektromotor kuvvet de gerilimdir, voltajdır. Gerilimin miktarı, mıknatısın ne kadar hızlı hareket ettirildiğine bağlıdır, bu da dönüşte telin üzerinde ne kadar akımın akacağını belirler (voltaj, akımla doğru orantılıdır). Şimdi de mıknatısı bir “elektromanyetik mıknatıs” ile veya içinden elektrik geçen bir bakır bobinle değiştirelim. Bobin boyunca geçen elektrik manyetik bir alan yaratır ve mıknatısı hareket ettirdiğimizde gerçekleşen olayın aynısı olur. Bu da bakır bobine akım verdiğinden verici olarak adlandırılabilir.[(1)](https://www.livemint.com/Technology/TvdW1e8OoxCRVlIe8q6NnO/Huawei-just-launched-a-smartphone-that-can-wirelessly-charge.html)\r\n\r\nGerçek yaşama aktarıp konuya bağlayacak olursak, akıllı kablosuz olarak şarj olabilen telefon alıcı olarak adlandırılabiliyor iken, verici rolünü de kablosuz şarj cihazı alır. Bir miktar karışık ama bu oldukça basitleştirilmiş bir açıklama aslında, kablosuz şarjın asıl olayı bizim cümlelerimizden bile daha karışık. Özellikle bunun küçültülmesi ve üstüne üstlük akıllı telefon inceliğinin içinde bulunacak kadar minyatürleşmesine, daha fazla beyinleri yormamak adına girmiyoruz bile.\r\n\r\n![](https://cdn-images-1.medium.com/max/2000/1*cW4UAtIfGatH1dzhmt1UnQ.jpeg)\r\n\r\nZaten Huawei CEO’su Richard Yu bu durumu “Hep bir adım öndeyiz.” sözleriyle özetlemişti. Kablosuz olarak şarj olan telefonlar görmeye yeni yeni alışırken “wireless reverse charging” yapan yani kablosuz ters şarj edebilen telefonlar görmek bizim için şok edici olacak. Belki de hepimiz Mate 20 Pro sahibi bir arkadaş edinmek isteyeceğiz, kim bilir?\r\n"
    },
    {
        "id": 4,
        "title": "Dubai ve Çin’de Modern Robotlar Görücüye Çıktı!\r",
        "author": "Elif Alkan\r",
        "date": "28 Kasım 2018\r",
        "description": "Geleceğin kentlerini robotlar mı Koruyacak? Geleceği hayal etmek korkutucu boyutlara ulaşabilir. Polis memurlarının yerini kara gözlü, ağzı burnu olmayan robotların aldığını düşünün. Bu robotlar kendi başına suçluları tespit edip kanıt toplayabilseydi neler olurdu?\r",
        "img": "https://cdn-images-1.medium.com/max/2000/0*y32gljLQgG9lfiIC\r",
        "route": "dubai-ve-cinde-modern-robotlar-gorucuye-cikti",
        "content": "## Dubai ve Çin’de Modern Robotlar Görücüye Çıktı!\r\n\r\n### Geleceğin Kentlerini Robotlar Mı Koruyacak?\r\n\r\n![](https://cdn-images-1.medium.com/max/2000/0*y32gljLQgG9lfiIC)\r\n\r\n**Geleceği hayal etmek korkutucu boyutlara ulaşabilir: Polis memurlarının yerini kara gözlü, ağzı burnu olmayan robotların aldığını düşünün. Bu robotlar kendi başına suçluları tespit edip kanıt toplayabilseydi neler olurdu?**\r\n\r\nBahsettiğimiz türden bir polis robot, kafasında kasketiyle Dubai’de, dünyanın en uzun binası olan Burj Khalifa’nın önünde geçtiğimiz sene sergilenmişti.\r\n\r\nPeki ya sonra ne oldu? Hızla gelişen teknolojiye ayak uydurmaya çalışan Dubai’nin bu robot sevgisi, ülkeyi dünya gündeminde tutmaktan ileriye gidebiliyor mu?\r\n\r\nRobocop adlı robotun üretici firması PAL Robotics, bu robotun işlevini şu şekilde açıkladı:\r\n\r\n“Robotumuz, Dubai polis teşkilatına katılarak vatandaşa fayda sağlaması için geliştirildi. Polislerin yürüttüğü pek çok görevde aktif ve yenilikçi bir rol oynayacak. Yakın zamanda turistik alanlarda ve alışveriş merkezlerinde hizmet vermeye başladı.\r\n\r\nÖzel yazılımı sayesinde ziyaretçilere birden fazla dilde bilgi verebiliyor ve istenilen konuda yol gösterebiliyor. Ayrıca robota entegre edilen mikrofonlar, vatandaşın dilediği zaman çağrı merkeziyle iletişime geçmesine olanak tanıyor. Üstelik trafik cezası ödemek gibi basit işlemler de bu robot vasıtasıyla gerçekleştirilebilir.”\r\n\r\nPAL Robotics’in ifadesine bakarsak Robocop, polisten ziyade tur rehberi görevine bürünmüş gibi.\r\n\r\nBölgenin asayişini “akıllı” hale getirmek için planlanan bilgisayar kontrollü, insansız karakollar fikrinin ilk adımını bu “polis robot” oluşturuyor. Dubai hükümeti, 2030 yılına kadar polis kuvvetlerinin %25’inin robotlardan oluşmasını arzuluyor.\r\n\r\nTanıtımlar sırasında bir Dubai polisi;\r\n\r\n“Bu robotlar 7 gün 24 saat çalışabilir. Hiçbiri yıllık izne çıkmayacak veya doğum yapıp işlerine ara vermeyecek. Her an her yerde görev başında olabilirler.” diye eklemişti.\r\n\r\n![](https://cdn-images-1.medium.com/max/2000/0*jGwpx6pCLD4KiilX)\r\n\r\nSheffield Üniversitesi Bilgisayar Mühendisliği Departmanı’ndan Profesör Noel Sharkey, Dubai’nin robotlaşma sürecinde hükümetle birlikte çalışıyor. Verdiği açıklamada;\r\n\r\n“Aslında bu robotların Dubai’de yaşlılara yardımcı olması ya da turistlere rehberlik etmesi planlanıyordu.” diyerek kafaları epey karıştırdı.\r\n\r\nRobotların polis görevini üstlenmesini Sharkey pek gerçekçi bulmuyor:\r\n\r\n“Robotların üzerine acil durum butonu yerleştirilmesi düşünülmüştü. Bu butona basınca konumunuz polise bildirilmiş olacaktı. Fakat insanlar robotu oyuncak haline getirip kolayca sahte çağrılar gönderebilir veya çarpıp düşürebilir.”\r\n\r\nGeçmişte bu tür vakalara rastlamak da mümkün. Temmuz 2017’de Washington’daki bir iş merkezinde güvenlik amacıyla yerleştirilen robot, çok geçmeden süs havuzunun dibinde bulunmuştu.\r\n\r\n![](https://miro.medium.com/proxy/0*V3UyFycaNT1vZ_xR)\r\n\r\nÇin’de de birçok robot havaalanlarında ve tren istasyonlarında devriye geziyor. 1.60 metre boyunda, “E-Patrol Robot Sheriff” adındaki robot, Henan’daki Zhengzhou istasyonunda çalışıyor.\r\n\r\nŞerif, pek çok dedektör ve kamerayla donatılmış. Hatta üzerindeki sensörler sayesinde şimdiden küçük bir yangının tespit edilmesinde rol oynamış.\r\n\r\nDahası da var: insan yüzlerini algılayıp hatırlayabiliyor, böylece potansiyel suçluları ya da şüpheli kişileri takip edip kaydını tutuyor.\r\n\r\nAnbot adlı bir başka robot ise Shenzen Havaalanı’nda geçtiğimiz sene kullanılmaya başladı. Üzerindeki dört ayrı kamera ile yolcuların güvenlik ihtiyacını karşılıyor. Kargaşa anlarında duruma müdahale edebiliyor.\r\n\r\n![](https://cdn-images-1.medium.com/max/2036/0*adcd5VHUltCi6OII)\r\n\r\nÇin ve Dubai, aynı zamanda drone hareketinin öncülerinden biri. Modern dünyada robotların oynadığı en büyük rol ise tam da bu noktada ortaya çıkıyor: Dronelar, şu sıralar nakliyat ve ulaşımda cazip birer alternatif haline geldi.\r\n\r\nDubai, otonom drone taksilerle deneme uçuşları gerçekleştirdi ve şimdi uçan hibrid bisikletleri halka tanıtmaya hazırlanıyor. Bu bisikletleri süren polisler acil durumlarda olay yerine daha çabuk varabilecekler.\r\n\r\nProfesör Sharkey’in ise uçan robotlar konusunda da bazı endişeleri var.\r\n\r\n“Önlemi alınmazsa Dubai’de gökyüzünü dev bir kalabalık kaplayacak. İnsanlar gökyüzüne yaklaştıkça yeryüzü *Blade Runner* filmine benzeyebilir.”\r\n\r\nHer şeye rağmen, Sharkey şehirlerde robotlaşmanın kaçınılmaz olduğunu düşünüyor: “Dünyada robotların yürütebileceği çok fazla iş var. Yerleri temizliyor, binaları denetliyor ve eşya taşıyabiliyorlar. Fakat şu an için robotlara iş yaptırmak fazla masraflı, üstelik çabuk arızalanıp görevlerini aksatabilirler.”\r\n\r\n![](https://cdn-images-1.medium.com/max/2000/0*tHOhCFrnl7jvEcW4)\r\n\r\nLeeds Üniversitesi’nde araştırma görevlisi olan Bilal Kaddouh’un içinde bulunduğu ekip, yollardaki çukurları tamir etmek için bir drone tasarlıyor.\r\n\r\n“Üç farklı drone hazırladık; birinci drone yollardaki çukur ve bozuklukları tespit ediyor, ikinci drone kazı yapıyor ve yolu onarım için hazırlıyor, üçüncüsü ise 3D yazıcı kullanarak yolu tamir ediyor.”\r\n\r\nEkip, bu sistemin ilk örneklerini ilerleyen günlerde bizlere sunmayı planlıyor.\r\n\r\nDoktor Kaddouh, gelecekte otonom droneların inşaat sektöründe geniş ölçekte kullanılacağını, şu anki gibi sadece “veri yığını dönütü” yapmak yerine tespit ettiği sorunların neler olduğunu daha isabetli bildireceğini umuyor. Bir süre sonra tüm altyapı çalışmalarının uçan robotlarla sağlanacağını öngörüyor.\r\n\r\n“Droneların bir binanın içine girip robotik kollarla herhangi bir arızayı giderdiğini veya tavandaki ampulü değiştirdiğini hayal edin. Bu gibi robotlar, insanları tehlikeli işler yapma zorunluluğundan kurtarırdı ve şehirlerin idare edilmesini kolaylaştırırdı; ama önümüzde bazı engeller var. İnsanlar droneların gece gündüz uçmasına sıcak bakmıyor. Ayrıca halihazırdaki hava trafiğine droneları dahil etmek güç.”\r\n\r\n“Teknoloji hazır ve bizi bekliyor, fakat mevcut yaşam düzeni ve toplumsal algılarımız değişebilir mi, işte asıl mesele bu.”\r\n\r\nBiz hazır mıyız?\r\n\r\nKaynak: BBC\r\n"
    },
    {
        "id": 3,
        "title": "ASGARDIA‘ya Hoş Geldiniz!\r",
        "author": "Esra Eravcı\r",
        "date": "22 Kasım 2018\r",
        "description": "Burası bir ‘uzay ülkesi’… Ve bu ülkeyi uzaylılar değil, bizzat dünyalılar kurmuş. Kurucusu bir Rus; Igor Ashurbeyli. Socium adında bir holdingin de başkanı olan Ashurbeyli, kendi sitesindeki biyografisinde özellikle herhangi bir siyasi organizasyon veya harekete bağlı olmadığını belirtiyor.\r",
        "img": "https://cdn-images-1.medium.com/max/2360/1*vsh4vddT7zOaChHIIqNpCg.jpeg\r",
        "route": "asgardiaya-hos-geldiniz",
        "content": "## ASGARDIA‘ya Hoş Geldiniz!\r\n\r\n### Burası bir ‘uzay ülkesi’…\r\n\r\nVe bu ülkeyi uzaylılar değil, bizzat dünyalılar kurmuş. Kurucusu bir Rus: Igor Ashurbeyli. Socium adında bir holdingin de başkanı olan Ashurbeyli, kendi sitesindeki biyografisinde özellikle herhangi bir siyasi organizasyon veya harekete bağlı olmadığını belirtiyor.\r\n\r\nAsgardia temelinde üç temel misyon barındırıyor. Bunlardan ilki uzaydan gelecek tehlikelere karşı dünyayı korumak. Elbette Asgardia’nın uzayda gizli bir ordusu yok, hatta sadece 10 x 10 x 20 cm boyutlarında bir uydusu var Asgardia-1 adında. Bu uydunun içinde de vatandaşlarının kimlik bilgileri, anayasa ve ulusal semboller var.\r\n\r\n![Asgardia-1 “One Humanity One Unity”](https://cdn-images-1.medium.com/max/2360/1*vsh4vddT7zOaChHIIqNpCg.jpeg)\r\n\r\nMisyonlarından ikincisi ise askeri olmayan, özgür bir bilimsel veri tabanı oluşturmak uzayda. Hatta ileride vatandaş sayısını IQ testi ile düşüreceği söyleniyor. Asgardia’nın da kelime kökeni olan Asgard, İskandinav mitolojisinde de Tanrıların yaşadığı alem olarak biliniyor ve bu kelime kökeni bile Asgardia ile belli bir kesimin vatandaşlığı konusunda bize yeterince ipucu veriyor.\r\n\r\n![Thor: The Dark World filminden Asgard](https://cdn-images-1.medium.com/max/4400/1*imyiyFPSFuWhI0952bLLPA.png)\r\n\r\nBir diğeriyse uzayda huzurlu bir ortam oluşmasını sağlamak. Dünyada huzuru bulamayanlar için yazının burasında vatandaşlık linkini [bırakalım.](https://asgardia.space/en/login/) Türkiye de en çok vatandaşlık başvurusu yapan üçüncü ülke. 7 Ekim’de de İstanbul’da bir buluşma düzenleyen Asgardia çok katılım isteği aldığı için daha büyük bir yer ayarlamaya çalıştı.\r\n\r\nAsgardia dünyadaki takvim düzenine uymayı da reddediyor, IFC (International Fixed Calendar) adında 13 ay ve her ayda 28 gün olan bir takvimde ilerliyor. 13. Ay, haziran ile temmuz arasında olan “Asgard” adında bir ay. Her yıl ve her ay pazarla başlıyor, 31 Aralık ekstra gün olarak kabul ediliyor. 12 Ekim ise yılbaşı.\r\n\r\n![](https://cdn-images-1.medium.com/max/7394/1*A24VhDgeP4Mk5t88SNPs3A.jpeg)\r\n\r\nAsgardia ileride sadece insanların “bir uzay ülkesi vatandaşı olma” fantezilerini süsleyen bir topluluk olmaktan çıkıp gerçekten Birleşmiş Milletlere bağlı bir ülke olmaya çalışıyor. Gelecekte bizi neler bekliyor biz de bilmiyoruz ama haberdar olmak için blogumuzu takip etmenizi öneririz!\r\n"
    },
    {
        "id": 2,
        "title": "Bu Font Hafızanıza İlaç Gibi Gelecek; Sans Forgetica\r",
        "author": "Esra Eravcı\r",
        "date": "14 Kasım 2018\r",
        "description": "Harfler uçup gidiyor mu sanki? Bugünün dünyasında internet sayesinde gerekli gereksiz bir sürü bilgi alıyoruz, ama bunların ne kadarını hatırlayabiliyoruz? Avustralya RMIT üniversitesindeki araştırmacılar hatırlamamıza yardımcı olmak için bir yazı tipi geliştirmişler, üstelik adı da amacı kadar havalı; “Sans Forgetica”. Ders notlarını artık Calibri ile çıkartmayacağız, çünkü bu yazı fontu ü-c-r-e-t-s-i-z!\r",
        "img": "https://cdn-images-1.medium.com/max/2560/1*ekHNcFBfdxQj17AbtuvtJA.jpeg\r",
        "route": "bu-font-hafizaniza-ilac-gibi-gelecek-sans-forgetica",
        "content": "## Bu Font Hafızanıza İlaç Gibi Gelecek: Sans Forgetica\r\n\r\n![](https://cdn-images-1.medium.com/max/2560/1*ekHNcFBfdxQj17AbtuvtJA.jpeg)\r\n\r\nHarfler uçup gidiyor mu sanki? Bugünün dünyasında internet sayesinde gerekli gereksiz bir sürü bilgi alıyoruz, ama bunların ne kadarını hatırlayabiliyoruz? Avustralya [RMIT](http://sansforgetica.rmit/) (Royal Melbourne Institute of Technology) üniversitesindeki araştırmacılar hatırlamamıza yardımcı olmak için bir yazı tipi geliştirmişler, üstelik adı da amacı kadar havalı: “Sans Forgetica”. Ders notlarını artık Calibri ile çıkartmayacağız, çünkü bu yazı fontu ü-c-r-e-t-s-i-z!\r\n\r\n![](https://cdn-images-1.medium.com/max/2000/1*mmw7tqecjw4FMS24LoFupQ.png)\r\n\r\nSans Forgetica psikologlarla tasarımcıların beraber oluşturduğu bir font. Özellikle beynimizin tamamlaması gereken bu boşluklardan oluşan harflere sahip çünkü okurken küçük de olsa bir miktar zorlanmamızı istiyor tasarımcılar. Böylece aktif okumanın büyük bir adımını gerçekleştirebileceğiz ve yazıyı sadece gözlerimizle takip etmeyeceğiz, okurken **düşüneceğiz**.\r\n\r\nTabii bu fontun akılda kalıcı özelliği aklımıza reklamcılık sektörünü getirse de tasarlanma amacı gerçekten öğrencilere sınavlara hazırlanırken kolaylık sağlamak. Yaklaşık 400 öğrenciyle bir deney yapmışlar ve Arial ile yazılmış metinlere kıyasla Sans Forgetica kullanılmış metinler %7 daha fazla hatırlanmış.\r\n\r\n![](https://cdn-images-1.medium.com/max/2000/1*H4E0ShZQ66XxRkmEU2TJ4A.png)\r\n\r\nSans Forgetica tasarlanırken harfler birer bulmaca parçası gibi düşünülmüş ve üç farklı puzzle hazırlanmış. İlki fazla basit iken en sağdaki fazla zor gelmiş. Sans Forgetica ise “arzulanan zorluk seviyesindeki tatlı nokta” olarak tanımlanıyor ve böylece hafızamız için mükemmelleşiyor!\r\n\r\n![Küçük boşluklar elbette ki rastgele belirlenmemiş. Örnek bir anatomiyi görüyorsunuz.](https://cdn-images-1.medium.com/max/2000/1*9qJhlrzaeZDrJvDXvBBzkw.png)\r\n\r\nBir örnek olarak önemli tarihleri, doğum günlerini veya alışveriş listenizi bu fontla okumanızı öneriyoruz. İşte size küçük bir egzersiz:\r\n\r\n![](https://cdn-images-1.medium.com/max/3166/1*etkYk4tpsm5N5gj87Ah6zQ.jpeg)\r\n\r\n![](https://cdn-images-1.medium.com/max/3166/1*3WkwFenk1Rz6Q5bFWuzTlw.jpeg)\r\n"
    },
    {
        "id": 1,
        "title": "Bugün Dünya Emoji Günü!\r",
        "author": "Compec\r",
        "date": "14 Temmuz 2018\r",
        "description": "17 Temmuz’dan herkese merhaba! Bol emojili bir yazıyla günü renklendirelim. Sadece bugün değil, hepimiz neredeyse her gün emojileri kullanıyoruz. Fakat bugün emojiler için özel bir gün; Dünya Emoji Günü!\r",
        "img": "https://cdn-images-1.medium.com/max/5000/1*CzzLly3N9wmPKS4k02gyZw.jpeg\r",
        "route": "bugun-dunya-emoji-gunu",
        "content": "# Bugün Dünya Emoji Günü!\r\n\r\n### 17 Temmuz’dan herkese merhaba! Bol emojili bir yazıyla günü renklendirelim. Sadece bugün değil, hepimiz neredeyse her gün emojileri kullanıyoruz. Fakat bugün emojiler için özel bir gün: Dünya Emoji Günü!\r\n\r\n![](https://cdn-images-1.medium.com/max/5000/1*CzzLly3N9wmPKS4k02gyZw.jpeg)\r\n\r\nTwitter, Instagram, Facebook gibi sosyal medya mecralarında **#WorldEmojiDay **hashtagi ile bu gün kutlanıyor.\r\n\r\nİlk Emoji Günü ise bundan 4 sene önce, yani 2014'te kutlanmıştı. Peki neden 17 temmuz? Rastgele bir tarih olduğunu düşünebilirsiniz, oysa çok ilginç bir sebebi var.\r\n\r\n![Sırasıyla Apple, Google ve Mozilla’nın takvim emojileri](https://cdn-images-1.medium.com/max/6528/1*VCp2rwz1wN4xYi3jqC4sWQ.jpeg)\r\n\r\nBu emojileri hatırladınız mı? Belki de ilk defa bu kadar büyük vaziyette inceliyoruz. IOS cihazlarının ve Google’ın takvim emojisi, 17 Temmuz gününü gösteriyor!\r\n\r\nElbette bu her yerde geçerli değil. WhatsApp’inizi açıp emojileri incelerseniz takvimin 24 Şubat’ı gösterdiğini göreceksiniz. LG marka telefon kullanıyorsanız takvim emojisinde 27 Mart günü karşınıza çıkacak. Birkaç farklı emoji serisinde daha bu tarih değişiklik gösterebiliyor, veya hiçbir tarih yer almayabiliyor. Yine de 2014'te 17 Temmuz emojisi baz alınmış ve 17 Temmuz, *Dünya Emoji Günü* olarak ilan edilmiş.\r\n\r\n![Twitter, LG, WhatsApp ve Emojidex’in takvim emojileri](https://cdn-images-1.medium.com/max/6528/1*WCZ2S7ssgmmlzvWX-HF1MA.jpeg)\r\n\r\nDünya Emoji Günü’nün seveceğiniz bir eğlencesi de var. Her yıl bu gün *Yılın En İyi Emojisi *seçiliyor. Oy kullanmak için bugün son gün, oylamalar kapanmadan isterseniz sizi [**buraya](http://worldemojiawards.com/)** alalım.\r\n\r\nÜç farklı dalda emojiler yarışıyor: En iyi yeni emoji, en çok beklenen emoji ve yılın emojisi. Özellikle henüz kullanımda olmayan emojiler arasında çok ilginç seçenekler var (Oylamanın 2. sayfası).\r\n\r\n![**Yılın En Çok Beklenen Emojisi** ödülünün adaylarından bazıları](https://cdn-images-1.medium.com/max/6528/1*47YtnV4hcPis1qKf40Kn-A.jpeg)\r\n\r\nHazır emoji günü gelmişken, bu renkli ve yepyeni dilin ışık hızındaki gelişiminden bahsetmemek olmaz. Öyle ki, emojiler birçok kişi tarafından *21. yüzyılın evrensel dili* olarak adlandırılıyor ve tarih boyunca varolmuş tüm dillerden çok daha hızlı bir biçimde yayılıyor ve gelişiyor.\r\n\r\nBiz de bilinçli veya bilinçsiz, bir arkadaşımızı onaylamak için 👍🏻, komik bir mesajı okuduğumuzda 😂 emojilerini sıkça kullanıyor, sevdiğimiz birisine yazarken de mesajımıza türlü türlü kalp ❤ kondurmuyor muyuz? Galiba bu dili konuşmayı biz de biliyoruz. Peki…\r\n\r\n### Nereden çıktı bu emojiler?\r\n\r\nHatta emoji emoji diyoruz ama, ***emoji*** ne demek?\r\n\r\nEmoji kelimesi Japoncadan geliyor. *Resim* anlamına gelen ***e*** ve *karakter/harf *anlamındaki ***moji*** kelimesi birleşince, emoji ortaya çıkıyor. İngilizcedeki ‘emotion’ kelimesine benzemesi ise tamamen tesadüf. Peki o zaman emojileri bir Japon mu icat etti?\r\n\r\nŞuradan başlayalım: Emojilerin geçmişi yalnızca birkaç yıl öncesinden ibaret değil. Öncelikle şu arkadaşlarımızı da hatırlamalıyız: :-) :-( ;-) …\r\n\r\n![MSN Messenger emojileri](https://cdn-images-1.medium.com/max/2000/1*Yl-gHjYKWqGZimlutAag8A.png)\r\n\r\nAslında daha telefonlarımız *‘akıllı’ *değilken, henüz SMS ve MSN ile yazıştığımız yıllarda emojiler, ‘emoticon’ biçimiyle bizlerleydi ve noktalama işaretlerinden oluşuyorlardı. İki nokta ve D harfini bir araya getirip gülebiliyorduk, hala da gülüyoruz, değil mi? :D\r\n\r\nBu emoticonlar, emojilerin atası durumundalar ve on ya da yirmi sene öncesine değil, çok daha eskiye dayanıyorlar. Emoticon kabul edilebilecek ilk şekiller, 1881'de bir gazetede yayınlanmıştı.\r\n\r\n![Puck Gazetesi, 1881](https://cdn-images-1.medium.com/max/2200/1*kmAvsOiyrSt7pCQU-PXHow.png)\r\n\r\nBundan tam bir asır sonra, 1982'de emoticonlar bilgisayarlara eklenmeye başlandı. Yani neredeyse yüz yıl boyunca emoticonlar bilgisayar veya telefonlar ile ilişkilendirilemeyecek konumdaydılar.\r\n\r\nTam anlamıyla birer küçük resim olan emojiler ise 1999 yılında Japonya’da Shigetaka Kurita tarafından icat edildi. Yani evet, emoji kelimesi Japoncadan geliyor çünkü mucidi bir Japon.\r\n\r\nBu 😁 renkli 😇 sarı 😛 kafalarla 🤤 cep telefonlarımızda ise ilk kez 2012 yılında, Apple ios 6 sürümünü yayınladığında tanıştık. Sonrasında yüzlerce görselden oluşan emoji klavyeleri dört bir yandan parmaklarımızın ucuna serilmeye başladı.\r\n\r\n2012'den sonrası çok hızlı ilerledi, Facebook, Twitter gibi sosyal medya platformları emojileri çok seviyor ve hatta artık Dünya Emoji Günü’ne de severek sahip çıkıyorlar. Emojilerin kullanılma oranları, en çok kullanılan emoji gibi istatistikler 17 Temmuz’da yoğun olarak paylaşılıyor. Yalnızca Facebook’tan günde 60 milyon kadar emoji gönderiliyor. 2015'te **Oxford Sözlük**’te *‘emoji’*, yılın kelimesi seçildi. WhatsApp, yeni emojiler eklemeye durmadan devam ediyor.🤪🧐🤭🤗\r\n\r\nEğer bir sene sonra bu yazıya geri dönersek, bugün henüz tanışmadığımız emojileri artık neredeyse her gün kullandığımızı fark edebileceğiz.\r\n\r\nPeki siz emojileri seviyor musunuz?\r\n\r\nSizce yılın emojisi hangisi?\r\n>  *Yardımcı kaynaklar: [*Tintup](https://www.tintup.com), [WorldEmojiDay.com](https://worldemojiday.com/)\r\n"
    },
    {
        "id": 0,
        "title": "Compec’e Merhaba!\r",
        "author": "Compec\r",
        "date": "14 Temmuz 2018\r",
        "description": "Boğaziçi Üniversitesi Bilişim Kulübü - Compec’in blog sayfasına hoş geldiniz! Burası, yıl boyunca Compec’in değerlileri -yani üyeleri- tarafından Compec’e bir hatıra bırakmak adına yazdıkları Blog yazılarıyla dolacak. Sizler de bu yazıları okuyarak Compec ailesinin bir parçası olmaya hazır mısınız? O halde bize merhaba deyin. Çünkü biz sizle tanışmaya geldik. Peki kim bu Compec? Neden Compec? Neler yapıyor bu Compec?\r",
        "img": "https://cdn-images-1.medium.com/max/9856/1*eAMamfBwNQCerlvfB1Yj1A.jpeg\r",
        "route": "compece-merhaba",
        "content": "\r\n## Compec’e Merhaba!\r\n\r\nBoğaziçi Üniversitesi Bilişim Kulübü - Compec’in blog sayfasına hoş geldiniz! Burası, yıl boyunca Compec’in değerlileri -yani üyeleri- tarafından Compec’e bir hatıra bırakmak adına yazdıkları Blog yazılarıyla dolacak. Sizler de bu yazıları okuyarak Compec ailesinin bir parçası olmaya hazır mısınız? O halde bize merhaba deyin. Çünkü biz sizle tanışmaya geldik. Peki kim bu Compec? Neden Compec? Neler yapıyor bu Compec?\r\n\r\nCompec ta 24 sene önce, 1994 yılında Boğaziçi Üniversitesi Bilgisayar Mühendisliği öğrencileri tarafından kurulmuş küçük bir üniversite kulübüyken her sene bünyesine katılan yeni üyeler ve etkinliklerle Türkiye’nin başlıca üniversite kulüpleri arasına girmiş, teknoloji ve bilişim alanında etkinlikler düzenleyen kariyer kulübüdür. Boğaziçi Üniversitesi öğrencilerinin oryantasyon haftasında karşılaştığı ve samimi ortamı nedeniyle bir türlü kopamadığı Compec, her sene olduğu gibi bu sene de sıkı bir tempoyla çalışmalarını sürdürüyor.\r\n\r\n**Peki, “Neden Compec?” diye mi soruyorsunuz?**\r\n\r\nDostluk desek burada, teknoloji desek burada, eğlence desek burada, eğitim desek burada, network desek burada, kariyer desek burada… Daha fazlasını da diyebiliriz fakat bu kadarı bile bir öğrenciye Compec üyesi veya takipçisi olması için yeterli değil mi?\r\n\r\n**Neler mi yapıyoruz?**\r\n\r\n2013 yılından bu yana her yıl bilişim ve teknoloji alanında öncü profesyonellerin ve kurumların ödüllendirildiği görkemli bir ödül töreni: ***Boğaziçi Bilişim Ödülleri…***\r\n\r\n![Boğaziçi Bilişim Ödülleri’17](https://cdn-images-1.medium.com/max/9856/1*eAMamfBwNQCerlvfB1Yj1A.jpeg)\r\n\r\nBilişim sektörünün önde gelen isimleri ve şirketleriyle bu alanlara ilgisi olan katılımcıları bir araya getiren, çağımıza ve geleceğe yön veren konuların konuşulduğu, Boğaziçi Üniversitesinde ve ulusal ölçekte öğrenci kulüpleri bazında düzenlenen en büyük teknoloji zirvesi: ***Boğaziçi TechSummit…***\r\n\r\n![Boğaziçi Techsummit’18](https://cdn-images-1.medium.com/max/10368/1*CIIrdlQD1DaH050l5mowLg.jpeg)\r\n\r\nİnternet ile iç içe yaşayan ve girişimcilik konusunda hevesli olan öğrencilere dĳital bir girişim yaratma konusunda ilham vermeyi amaçlayan, Boğaziçi Üniversitesinin ilk ve tek Dĳital Girişimcilik Zirvesi ve Yarışması: ***E-founder…***\r\n\r\n![E-founder’18](https://cdn-images-1.medium.com/max/10368/1*NnVBw9vdu4cpbL8qtdxsZA.jpeg)\r\n\r\nSon zamanların sevilen oyunlarının arkasındaki oyun şirketleri, oyun severlerin ilgiyle takip ettiği içerik siteleri, fenomen oyun yayıncıları ve e-spor dünyasının tanınan isimlerini bir araya getiren Dijital Oyun Zirvesi: ***PlayIT…***\r\n\r\n![PlayIT’18](https://cdn-images-1.medium.com/max/10368/1*2o7hic3Uhj_87eVWgkZPcw.jpeg)\r\n\r\nÖğrencilerin yazılım bilgilerini ve yaratıcılıklarını test edebilecekleri, verilen probleme yönelik çözüm üretme sürecini 24 saat boyunca deneyimleyebilecekleri ***hackathonlar…***\r\n\r\n![AlgoRun’18 Hackathon](https://cdn-images-1.medium.com/max/2400/1*VtxHqWkj_dhkpHeIjM8F7w.jpeg)\r\n\r\nBirçok katılımcıyı sektörün önemli isimleriyle buluşturup güncel ve popüler teknolojik konuların işlendiği ve konuşulduğu ***IT talks…***\r\n\r\n![NLP Machine Learning - Trendyol](https://cdn-images-1.medium.com/max/3200/1*dBicGv8YUm8pLdI8xoYhVA.jpeg)\r\n\r\nGüncel ve sektöre yönelik konularla katılımcılarımıza interaktif bir ortam oluşturduğumuz ***workshoplar…***\r\n\r\n![Workflow Tutorial of a Machine Learning Project- Global Maksimum](https://cdn-images-1.medium.com/max/12000/1*W3O9L9oT9ECp9r4hGBU5lA.jpeg)\r\n\r\nDönem içinde en az üç kez düzenlediğimiz ***şirket gezileri…***\r\n\r\n![Yemeksepeti.com](https://cdn-images-1.medium.com/max/10368/1*WTbT98R_E-b8PLbI-oZAHw.jpeg)\r\n\r\n2001 yılından beri her dönem farklı bir konseptle hazırlanan ve kulübümüzün en eğlenceli etkinliği olan ***TAG Night…***\r\n\r\n![TAG Night - DC vs Marvel](https://cdn-images-1.medium.com/max/10368/1*AEK1X-kms-sXKbXeFSsa6g.jpeg)\r\n\r\nTeknoloji alanında kendini geliştirmek isteyen üyelerimize güçlü bir altyapı oluşturmayı hedeflediğimiz sertifikalı ***eğitimler…***\r\n\r\n![I. Dönem Python Programlama Eğitimi](https://cdn-images-1.medium.com/max/2160/1*Q2HzReeA5AKO17FeDtbu8A.jpeg)\r\n\r\nBu yıl ilk kez düzenlemeyi plandığımız, yeni trend ve teknolojilerin sergileneceği, teknolojide önde gelen şirketlerle ve ürünleriyle tanışabileceğiniz, Boğaziçi Üniversitesi’nin ilk ve tek teknoloji festivali: ***Boğaziçi TechFest…***\r\n\r\n![Boğaziçi Techsummit’18](https://cdn-images-1.medium.com/max/10368/1*jLbqejrPQvMlb8UqAmqP6A.jpeg)\r\n\r\nGünümüze damgasını vuran veri bilimi alanında bu yıl ilk kez düzenleyeceğimiz büyük zirve: ***Data Science Summit…***\r\n\r\n![Boğaziçi Techsummit’18](https://cdn-images-1.medium.com/max/3200/1*-JP_p-5ij_pOKS53C75oaw.jpeg)\r\n\r\nVe daha fazlası…\r\n\r\nCompec ile geçirdiğiniz her gün kendinize bir şey katacağınıza emin olabilirsiniz. Compec’i böyle sevgi dolu ve başarılı bir aile haline getirmekte emeği geçen herkese çok teşekkür ediyoruz. Siz de bu ailenin bir parçası olmak istiyorsanız, sizi de Compec’e bekliyoruz.\r\n"
    }
]